---
---
## Telefonterror
Letschti han i en Aaruef öbercho bi mir dehei,  
ha denn aber zum neue Diät-Set fründli und bestimmt gseit nei  
E paar Tag spöter isch das Wunderset glich no per Post acho  
ond ab de mitgschickte Rechnig häts mi fascht hene use gnoh.  
Jo met so Telefongschäft rollt de Rubel ganz schö rund,  
liechter abkassiere lohts sich’s nume bim Osserrhoder Spitolverbund

_Refrain (Oh Tannenbaum)_  
Oh Spitalverbund, oh Spitalverbund,  
wie hoch sind deine Löhne  
du kassiert nicht nur, bei der ersten Sitzung  
nein auch fürs Telefon, gibt’s ne Entschädigung  
Oh Spitalverbund, oh Spitalverbund,  
wir zahlen gerne Steuern

***

## Migros-Kaffeerahmdeckeli
Der orangi Riis, das grosse M, kennt mer i jedärä Stubä  
nei s’isch nöd de MacDonalds, sondern am Dutti sini Bude  
Diä hät das Johr leider, zum allgemeine Schreckä  
Hitler und Mussolini, uf Kafirähmli decklät  
So chömed die Diktatore-Gselle jetzt au bi üs of de Tisch,  
da goht nume, well Kafirahm no e kei Fairtrade-Produkt isch.

_Refrain (No milk today)_  
No milk today, so wött i kein Kafi ha  
mitem Hitler obedrah, mitem Hitler obedrah  
no milk today, so wött i kein Kafi ha  
hät suuri Milch drin gha, hät suuri Milch drin gha


## FIFA
Im 2018 gönd mir uf Russland i chüeli Stadiä go sitzä  
und im 2022 uf Katar ein go abschwitzä  
vermuetlich nöd döt si wird dä FIFA-Präsident Sepp Blatter  
hät er Schamgfühl, isches s’Alter oder findt är Hockey eifach glatter?  
doch nei bim Interview seit är, ihn störi halt am meischte  
das er sich diä Billet ohni Schmiergeld gar nöd chönnti leischte!

Klingelingeling, klingelingeling, hier kommt der Blatter Sepp  
Klingelingeling, klingelingeling, er nimmt dein Schmiergeld ned  
Klingelingeling, klingelingeling, Fuessball git vill Batzeli  
Klingelingeling, klingelingeling, de Blatter fahrt es Rolls-Royce-li  
Klingelingeling, klingelingeling, und was wunderts Di  
Klingelingeling, klingelingeling, so bliibt er Präsident bis hunderti

_Zusatzspruch_  
Seit de Blatter zum Platini  
diä Euro do, sind alles mini!


## Schwedens U-Boot-Suche
Russland isch neu dä Lieblingsfind vo allne Europäer  
me vermuetet fascht überall scho ihri Späher  
bsunders im Nordä tuet mä subito reagierä  
und mit U-Boot-Suechtrupps stracks intervenierä  
Dä Ueli Muurer tuet sich sini spärliche Höörli raufe  
jetzt mue er denn no U-Boot und de Gripen chaufe!

_Refrain_  
än U-Boot im Bodesee das wär doch de Hit,  
vom abtauchä zum uftauchä häsch fascht ä kei Ziit

ufem Seegrund go sueche und paar Russe entdeckä  
oder mol z’Konstanz uftauche und di Dütsche verschreckä


## Bundespräsidenten an der Olma
De Bundesrot hät sis Pflichteheft revidiert  
und sini öffentliche Pflichtuftritt grad halbiert  
au a d’Olma wött de Primus inter Pares nüme cho  
s‘hegäd sich scho gnueg Magistrate vom Säuli aaschiffä loh  
mir findeds nöd so tragisch, s’chönnt weiss Gott schlimmer sii  
bim nögschte Sechselüütä werdäd d’Ehregäscht vo de Zürcher… au Zürcher si!

_Refrain_  
au üsers Olma-Säuli hät nöd uf Züri wöllä goh  
bi so vill Idiote mögts mit Brünzlä nöd noh


## Treffpunkt Herisau
Vorem Treffpunkt stoht mer vor verschlossnä Tüüre  
und mue drum dusse mit de Marronifrau go früürä  
dä TP hät scho viel neui Kandidate usprobiert  
im Verglich zum Bachelor Vujo laufts aber nöd wiä gschmiert  
so vill Pächterwechsel, hät mä bis jetzt nur a eim Ort gseh  
nämlich bim Fuessballklub vom Christian Constantin.

_Refrain_  
döt obe im Dörfli do ischs jetzt ganz still  
will eifach gar niemer de Treffpunkt no will


## Zweitwohnungsinitiative
Das neui Gsetz hät üseri Bergkantön recht gschockt  
und sicher au äs paar Bundesbeamti us ihrem Chalet use glockt  
Und us Bern chunnt grad nomol triste Kunde  
im Bundeshushalt sind urplötzlich 2 Milliarde verschwunde  
mer vermuetet si irgendwo im Informatik-Korruptions–Sumpf  
oder – jo worschinlich eher - im neue Feriähuus vo de Widmer-Schlumpf

_Refrain_  
bi so vill Unvermöge, chönd mir nur no d’Stirn runzlä  
und hoffäd s’Olma-Säuli mög bis uf Bern ufe brünzlä


## Krim-Krise
Väterchen Russland, also de Putin, hät unverfrorä  
d’Krim annektiert und so e Krise ufe beschworä  
Jetzt wo alli Welt nur no uf Russland tuet umehackä  
chönnted mir doch unbemerkt s’Innerrhode go iisackä  
doch halt, mit dem chönted mir üs au s’Läbe versaue  
döt hinä sind jo schimbar d’Chüe schöner als d’Frauä


## Papst baut Duschen
Üse Papst de isch en liebe und guetmüetige Mah  
ond wenn sich di Obdachlose dreckig fühled channers gar nöd haa  
Drom baut er für di arme Lüüt schnell es paar Duschene ii  
Demit diä frisch dusched und frisiert sitzed ufs Chirchebänkli hii  
Leider het’s im Vatikan no ganz anderi mit vill meh Dreck am Steckä  
För diä langed nöd emol de ganz Säntispark mit Whirlpoolbeckä

_Refrain (Kumbaya)_  
Chani no chli Seife ha  
jor no nöd bückä do  
Chani no chli Seifä ha  
Dä Prieschter seit Jaja  
Chani no chli Seifä ha  
nei i mue si glich nöd ha  
gib si dem Mah  
Mit Dreck am Steckä drah!


## LKW rammt Brücke
Jo mit de grössi isch es sone Sach  
vor allem wennd nöd weisch, wiä höch s’isch dis Autodach  
öppe än Chauffeur wötts denn glich probierä  
und tuet mitem Ahänker d’Autobahnbrugg abrasiere  
Mit de folgende Buess hät er sich finanziell übernoh  
wär er i d’Migros Herisau gfahre, hett är für dä Abbruch no Lohn übercho

_Refrain_  
Marmor, Stein und Eisen bricht,  
aber unsere Migros nicht  
alles, alles, alles geht vorbei  
doch unsere Migros wird nicht neu


## Nacktbilder im Netz
Als Promi gnüssischs, wirsch pausälos fotografiert  
sogar wännd din Hund im Park spaziere füehrsch  
zudem – s’göhrt dezue – filmsch di selber nackt  
und ab is Internet, das goht hüt jo zackzack  
au de Geri Müller hät vo dem Boom wölle profitiere  
sind doch froh tuet är, statt d’Widmer-Schlumpf so posierä

_Refrain (99 Luftballons)_  
Hesch e bitzli Ziit för mi,  
denn mach no e Selfie för di  
nackt vom Bürotisch isch das schön  
ufem Wäg zum Bundesroot  
99 Selfie-Bilder, jedes isch e Meischterwerch  
mached mi ganz berüehmt, und zünded e politischs Füürwerch  
99 Selfie-Bilder, isch e bitzli übertriibä  
drom nehmi jetzt dä Huet und cha nöd länger Stapi bliibä


## KESB
D’Schwiizer Rechtsornig hät es neus-alts Problem  
dä Staat isch do richtig unbequem  
er griift bi zu unbünzligä Familiä ohni z’Froogä iih  
und schickt d’Chind wiäs grad gfallt ane anders Ort hii  
so hät d’KESB zum Biispil völlig ungeniert  
di grüe Spiess-Hegglin bim SVP-Hürlimann fremdplaziert!

_Refrain_  
leider isch au i dem Fall kei Liebi vorhandä gsi  
zum Glück häsch als Kantonsrot KO-Tropfä debii!
